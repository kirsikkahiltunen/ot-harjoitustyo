# Vaatimusmäärittely

## Sovelluksen tarkoitus

Sovellus on tehtävägeneraattori, jonka avulla käyttäjä voi harjoitella fysiikan ja kemian tehtäviä. Sovellus generoi harjoitustehtäviin jokaisella tehtävän suorituskerralla uudet arvot, jolloin käyttäjä voi harjoitella tehtävien ratkaisemista, kun käyttäjä on ratkaissut tehtävän, sovellus paljastaa kyseisillä arvoilla lasketun vastauksen tehtävään sekä selityksen tehtävän ratkaisusta. Käyttäjä voi merkitä tämän jälkeen sen, osasiko hän ratkaista tehtävän. Mikäli käyttäjä ei osannut tehtävää, tehtäväpohja lisätään kertaustehtäviin, jolloin esimerkiksi tenttiin lukiessa käyttäjä voi keskittyä helposti kertaamaan niitä tehtäviä, jotka ovat hänelle haastavimpia.

## Käyttäjät

Sovelluksessa käyttäjäroolina aluksi vain normaali käyttäjä. Jos aikaa jää, voidaan sovellukseen lisätä toinen käyttäjärooli, joka on pääkäyttäjä.

## Suunnitellut toiminnallisuudet

- Käyttäjä voi luoda sovellukseen käyttäjätunnuksen ja salasanan sekä kirjautua sisään sovellukseen. (lähes valmis)
- Käyttäjä näkee listauksen fysiikan ja kemian aihealueista, joiden tehtäviä käyttäjä voi harjoitella.
- Käyttäjä voi valita, minkä aihealueen tehtäviä hän haluaa harjoitella.(tehty)
- Käyttäjä näkee kertaustehtävien määrän ja kertaustehtävien sisältämien tehtäväpohjien aihealueet.
- Sovellus arpoo tehtävään tietyltä väliltä arvot, joita käyttäen tehtävä kuuluu ratkaista. (tehty)
- Sovellus kertoo käyttäjälle oikean vastauksen kyseisillä arvoilla laskettuna. (tehty)
- Käyttäjä näkee kuinka monta tehtävää hän on ratkonut ja kuinka monta prosenttia tehtävistä hän ratkaisi oikein.
- Käyttäjä näkee tehtävän yhteydessä kuinka monta kertaa hän on yrittänyt ratkaista kyseistä tehtävää.
- Tehtävien yhteydessä on "vihje"-painike josta klikkaamalla käyttäjä näkee vihjeen, joka voi auttaa haastavan tehtävän ratkaisussa.
- Jos käyttäjä on joutunut turvautumaan "vihje" -painikkeeseen, tehtävä lisätään kertaustehtäviin.

## Jatkokehitysideoita

Mikäli aikaa jää, voidaan sovellukseen lisätä esimerkiksi seuraavia ominaisuuksia:

- Käyttäjä voi resetoida tehtävät, jolloin kaikkien tehtävien harjoittelun voi aloittaa alusta
- Käyttäjä näkee tehtävien suoritukseen liittyviä tilastotietoja esim. kuinkamonta tuntia hän on päivässä käyttänyt aikaa tehtävien tekemiseen, kuinkamonta tehtävää hän on tehnyt ja kuinka suuri on ollut tehtävien onnistumisprosentti. 
- Käyttäjä voi poistaa käyttäjätunnuksen ja kaikki siihen liittyvät tiedot

